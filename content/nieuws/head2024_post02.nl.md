---
title: "Head Of The River Amstel 2024"
meta_title: ""
description: "Head 2024 - Post 02"
date: 2023-11-15T19:00:00.000Z
image: ""
categories: ["2024", "All"]
author: "John Doe"
tags: [""]
draft: false
---
Op 9 en 10 maart 2024 wordt opnieuw de lange-afstandsklassieker ‘Head of the River Amstel’ in Amsterdam verroeid. 

De Head is er voor elke roeier.  De wedstrijdroeiers kunnen in deze eerste wedstrijd van het seizoen de eerste punten binnenhalen en hun krachten meten aan een groot deel van de tegenstanders die zij in het aankomende roeiseizoen zullen tegenkomen.

Voor de niet-wedstrijdroeier is er een breed veld voor alle leeftijden. Jonge roeiers (22-32 jaar) van verschillende verenigingen kunnen meedoen in het Pre-masterveld. Naast de klassieke dames-  en herenvelden is het mogelijk te roeien in gemengde ploegen, in een mixed acht en mixed dubbel vier. De verhouding man-vrouw is hier 50%.
Eén of meerdere vrouwen in een Master herenboot? Ook dat kan. De uitslagen tellen mee in het herenveld; er is geen correctiefactor. Ook de dubbel acht wint aan populariteit voor zowel dames en heren. En net zoals vorig jaar is het spectaculaire Coastal Endurance aan het wedstrijdschema toegevoegd.

Indien je wilt deelnemen aan de Head, ook als  je nog geen ploeg hebt, geef dit tijdig door aan de wedstrijdcommissaris van je club.

De inschrijving voor de Head of the River Amstel zal vanaf 1 februari 2024 geopend zijn. 

De blok- en veldindeling is nu al elders op de website te vinden.