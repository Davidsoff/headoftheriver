---
title: "Head Of The River Amstel 2023, Opnieuw Één Groot Roeifeest"
meta_title: ""
description: "Head 2023 - Post 99"
date: 2023-04-01T00:00:00.000Z
image: ""
categories: ["2023", "All"]
author: "John Doe"
tags: [""]
draft: false
---
We kijken terug op een prachtige Head of the River Amstel, afgelopen 11 en 12 maart.

Het weer leek onstuimig te worden, maar de weergoden waren ons gunstig gezind. Zaterdag een prachtige voorjaarszon en zondag hield de wind zich gedeisd. Dit tot teleurstelling van de coastal rowers, die voor het eerst meededen aan de Head. Er volgden twee mooie roeidagen met ruim vierduizend enthousiaste roeiers en stuurlieden, en meer dan honderdtwintig tevreden vrijwilligers.

Dat smaakt naar meer. Wij zien er naar uit iedereen volgend jaar weer te begroeten aan de Amstel.

<iframe width="560" height="315" src="https://www.youtube-nocookie.com/embed/fuiWOfwAwmw" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>

We danken alle vrijwilligers – kamprechters, jury, tijdwaarnemers, bemanning motorboten, catering, vlotmensen, info-desk en rugnummers, EHBOers, botenbegeleiders, parkeerwachten, baan-op- en afbouwers, voor hun inzet, tijd en zonnige humeur.
We hopen volgend jaar weer op jullie te mogen rekenen.

We danken onze leveranciers voor de prettige samenwerking en de bewoners langs de baan voor hun coulance.

Dank aan de roeiverenigingen langs de Amstel voor de ontvangst van boten en roeiers en in het bijzonder R.V Willem III en Skøll voor de facilitering van ruimtes en medewerkers.

En tenslotte, dank aan de organiserende verenigingen, de Amsterdamsche Roeibond en R.V. Willem III voor hun support en vertrouwen.


Tot volgend jaar

**De Organisatie van de Head of the River Amstel**