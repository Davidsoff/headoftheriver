---
title: Headcommissie zoekt Voorzitter (V/M)
meta_title: ""
description: "{{slug}}"
draft: false
date: 2025-06-21T15:00:00.000Z
photo:
  enable: true
  image: /images/nieuws/2025/MerijnSoeters-lr-online-0987.jpg
  photographer: Merijn Soeters
categories:
  - "2025"
  - "2026"
  - All
author: 
---
Na jarenlange, toegewijde inzet heeft onze huidige voorzitter aangegeven het stokje te willen overdragen. Daarom zijn wij op zoek naar een nieuwe voorzitter (v/m) voor de organiserende commissie van de Head of the River Amstel — dé iconische roeiklassieker op de Amstel.

##### Over de Head of the River Amstel
Met meer dan 4000 deelnemers, 475 boten, 30+ wedstrijdvelden, 155 vrijwilligers en een geschiedenis die teruggaat tot 1933, is de Head de op één na oudste Head-race ter wereld. Internationaal geliefd en nationaal een vaste waarde op de roeiagenda: een wedstrijd die je als roeier minstens één keer moet hebben geroeid — en als organisator nooit meer wilt missen.

##### Wat staat er klaar voor jou als voorzitter?
De Headcommissie draait met subcommissies, ervaren portefeuillehouders, uitgewerkte draaiboeken en stevige samenwerkingen met o.a. de KNRB, gemeente Amsterdam, Waternet en roeiverenigingen. Je komt dus in een goed geoliede organisatie terecht, met ruimte om verder te bouwen aan onze ambities.

##### Wat zoeken wij in jou?
We zijn op zoek naar een verbinder en boegbeeld die:
- Een teamspeler is met natuurlijk leiderschap, gericht op samenwerking en motivatie;
- Een ervaren roeier is met een breed netwerk in de roeiwereld;
- Bestuurlijke ervaring heeft en vertrouwen en ruimte geeft aan teamleden om hun verantwoordelijkheid te nemen.

##### Wat bieden wij jou?
Een unieke kans om een groot en geliefd sportevenement aan te sturen;
Een ervaren team met duidelijke rollen en verantwoordelijkheden;
Een organisatie waarin traditie, ambitie en plezier samenkomen.

##### Tijdslijn & inzet
Je start bij voorkeur per 1 september 2025 zodat je kunt meedraaien richting de editie van 2026. Vanaf oktober starten de brede commissievergaderingen (ca. 1 keer per maand). Naarmate het evenement nadert, neemt de intensiteit toe. In de week voor het Head-weekend organiseren we een inhoudelijke kick-off voor alle vrijwilligers.

##### Interesse of vragen?
Stuur ons een bericht of reageer via info@headoftheriver.nl. Als je vragen hebt kun je contact opnemen met Marjon Nooter: 06-24911099. We gaan graag in gesprek met kandidaten die willen bijdragen aan het succes én het plezier van de Head.