---
title: Duitse achten bevestigd voor Head of the River Amstel 2026
meta_title: ""
description: "{{slug}}"
draft: false
date: 2026-01-23T12:00:00.000Z
photo:
  enable: true
  image: /images/nieuws/2026/duitsland_achten.jpg
  photographer: --
categories:
  - "2026"
  - All
author: 
---
De organisatie is zeer verheugd te melden dat Mark Emke, bondscoach van de Duitse selectie voor de acht, heeft bevestigd dat Team Deutschland-Achter met twee achten deelneemt aan de Head of the River. Deze deelname onderstreept het internationale karakter en sportieve niveau van de wedstrijd. De Duitse equipes behoren tot de top van het wereldroeien en hebben een lange traditie van sterke prestaties op zowel Europese als wereldkampioenschappen.

Volgens de Duitse roeibond zijn de plannen voor het seizoen 2026 inmiddels rond, met als één van de hoogtepunten de wedstrijden in Amsterdam. Het team traint momenteel intensief aan de basisconditie en wedstrijdvoorbereiding op hun trainingslocatie in Dortmund.

Vanaf 20 januari werkt de ploeg drie weken in een trainingskamp in Portugal (Lago Azul) aan de fysieke en technische basis. Vervolgens staan diverse nationale en internationale wedstrijden op de kalender, waaronder:

- Leistungsüberprüfung en langeafstandswedstrijden in Leipzig eind maart    
- Duitse kleinbootkampioenschappen in april    
- De wereldbekers in Sevilla en Luzern    
- Europeeskampioenschap en Wereldkampioenschap, waarvan het WK later in het jaar in Amsterdam plaatsvinden — een belangrijk doel op weg naar de Olympische Spelen van 2028.
 
De aanwezigheid van de Duitse achten in de Head of the River Amstel past in deze bredere seizoensplanning en biedt zowel het Duitse team als de Nederlandse roeiers een waardevol wedstrijdmoment in de voorbereiding op topniveaucompetities.

##### Reactie van de organisatie
De wedstrijdgevende verenigingen ARB en Willem III zijn bijzonder blij met deze bevestiging. Zij zien het als een stimulans voor Nederlandse verenigingsploegen en TeamNL om deel te nemen aan deze klassieke roeiwedstrijd en de strijd aan te gaan met sterke internationale tegenstanders. De organisatie hoopt dat dit een extra motivatiebron wordt voor roeiers die streven naar internationale ervaring en sportieve uitdaging in aanloop naar het hoogseizoen.

<div class="grid grid-cols-2 gap-4 rounded" style="margin-top:40px; margin-bottom:50px">
 {{< youtube MI6p4RKP8t4 >}}
</div>

 