---
title: "Historie"
meta_title: ""
description: "Geschiedenis van de Head of the River Amstel"
draft: false
menu:
  main:
    parent: Over
    weight: 20
---

### Geschiedenis van de Head of the River Amstel
De Head of the River Amstel is historisch gezien voortgekomen uit twee evenementen: het Lange Afstand Kampioenschap van de Amstel voor Dames, georganiseerd door roeivereniging Willem III, en de Lange Afstand Kampioenschap van de Amstel voor heren, georganiseerd door de Amsterdamsche Roei Bond.

In een artikel van de Waterkampioen uit 1932 werd de eerste aanzet gegeven tot de start van de Head of the River in Amsterdam.

Sinds 2009 is de organisatie samengevoegd tot één comité dat valt onder de verantwoordelijkheid van Willem III en de Amsterdamsche Roeibond.

De Head of the River Amstel werd traditioneel gestart in Ouderkerk aan de Amstel. Ploegen mochten hun boten de avond van tevoren oproeien, en deze werden voor de nacht geplaatst in de weilanden rond Ouderkerk aan de Amstel. 

Sinds 2008 is de Head of the River omgedraaid en wordt er gestart in Amsterdam. Hiermee creëerde de organisatie de mogelijkheid van een oproeibaan waardoor er ruimte was om veel meer enthousiaste roeiploegen mee te laten doen in de toekomst.

Tot 2018, na veel speurwerk is het de organisatie gelukt om in 2018 weer te finishen in Amsterdam. In 2018 is besloten de grote omkering richting de stad Amsterdam weer door te voeren. De start zou vanuit Ouderkerk aan de Amstel weer naar Amsterdam plaats vinden. Helaas moest de wedstrijd in 2018 worden afgelast, de vorst liet het niet toe dat de wedstrijd geroeid kon worden.
Echter blijft het plan om van Oudekerk naar Amsterdam te racen staan voor de komende edities van de Head of the River Amstel.

Sinds 2021 is het, na een aantal jaren van afwezigheid door slecht weer en Corona, gelukkig weer mogelijk om de Head te verroeien op het Amsterdamse water. Vanaf 2023 is de finish een klein stuk terug verplaatst, voor het gebouw van roeivereniging De Hoop. Hierdoor kunnen we ook op de finish er een mooi feest van maken aan de wal.

<hr>

### Uit de oude doos
In den beginne werd de Head of the River verroeid vanuit Oudekerk tot aan Amsterdam.
{{< youtube Bvi267-IAsI >}}
